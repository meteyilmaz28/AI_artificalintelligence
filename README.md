: Bu projede, Python Flask framework'ü ve ChatGPT API'si kullanılarak çok kişilikli bir chatbot geliştirilmiştir. Chatbot, sağlık, spor ve yaşam koçluğu alanlarında kullanıcı sorularına yanıt vermek üzere üç farklı kişilikle donatılmıştır. Kullanıcı girdileri, anahtar kelime analizi ile belirlenir ve ilgili kişiliğe yönlendirilir. Her kişilik, kendi uzmanlık alanında yanıtlar üreterek ortak bir karar mekanizması aracılığıyla en uygun yanıtı sunar.

Kullanılan araçlar arasında Python, Flask, ChatGPT API, Gemini AI ve çeşitli NLP kütüphaneleri (difflib, Pandas) bulunmaktadır. Proje kapsamında doğal dil işleme teknikleri (TF-IDF, Word2Vec) ve makine öğrenmesi algoritmaları (KNN, Ensemble Learning) kullanılmıştır. Sistem mimarisi, kullanıcı arayüzünden model entegrasyonuna, veri işleme ve yanıt üretimine kadar detaylı bir şekilde tasarlanmıştır.

Sonuç olarak, bu chatbot, kullanıcıların çeşitli konularda bilgi almasını sağlayarak sağlık, spor ve yaşam koçluğu alanlarında danışmanlık sunmaktadır. Proje, yapay zeka ve doğal dil işleme teknolojilerinin pratik uygulamaları konusunda önemli katkılar sağlamaktadır.

Anahtar Kelimeler: yapayzeka, chatgpt, gemini, spor, chatbot, sağlık
